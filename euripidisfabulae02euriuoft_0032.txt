22 ΕΥΡΙΠΙΔΟΥ

πρόσφαγμα θεᾶς· σιγᾶτε, φίλαι.

τὰ γὰρ Ἑλλήνων ἀκροθίνια δὴ

ναοῖσι πέλας τάδε βαίνει· 460
οὐδ’ ἀγγελίας ψευδεῖς ἔλακεν

βουφορβὸς ἀνήρ.
ὦ πότνι’, εἴ σοι ταδ’ ἀρεσκόντως
πόλις ἥδε τελεῖ, δέξαι θυσίας,
ἃς ὁ παρ’ ἡμῖν νόμος οὐχ ὁσίας 465
ΓἘλλησι διδοὺς ἀναφαίνει.
ΙΦ. εἷεν·
τὰ τῆς θεοῦ μὲν πρῶτον ὡς καλῶς ἔχῃ

φροντιστέον μοι. μέθετε τῶν ξένων χέρας,
ὡς ὄντες ἱεροὶ μηκέτ’ ὦσι δέσμιοι.

ναοῦ δ’ ἔσω στείχοντες εὐτρεπίζετε 470
ἃ χρὴ ’πὶ τοῖς παροῦσι καὶ νομίζεται.
φευ·

τίς ἀρα μήτηρ ἡ τεκοῦσ’ ὑμᾶς ποτε

πατήρ τ’ ἀδελφή τ’, εἰ γεγῶσα τυγχάνει;

οἵων στερεῖσα διπτύχων νεανιῶν

ἀνάδελφος ἔσται. τὰς τύχας τίς οἷδ’ ὅτῳ 475
τοιαίδ’ ἔσονται; πάντα γὰρ τὰ τῶν θεῶν

ἐς ἀφανὲς ἕρπει, κούδὲν οἶδ’ οὐδεὶς κακόν·

ἡ γὰρ τύχη παρήγαγ’ ἐς τὸ δυσμαθές.

πόθεν ποθ’ ἥκετ’, ὦ ταλαίπωροι ξένοι;

ὡς δια μακροῦ μὲν τήνδ’ ἐπλεύσατε χθόνα, 480
μακρὸν δ’ ἀπ’ οἴκων χρόνον ἔσεσθ’ ἀεὶ κάτω.

ΟΡΕΣΤΗΣ.
τί ταῦτ’ ὀδύρῃ, κάπὶ τοῖς μέλλουσι νὼ
κακοῖσι λυπεῖς, ἥτις εἷ ποτ’, ὦ γύναι;
οὔτοι νομίζω σοφόν, ὃς ἂν μέλλων θανεῖν

458 θεᾷ Toup. 461 ἔλακε P 463 ἀρεσκόντους P, corr. P vel
J) 466 verba ”Έλλησι διδοὺς delet Bergk 467 ἔχη Ρ eb ex ἔχει

corr. L 468 φροτιστέον P 470 ναοῦ] Valckenaer, ναούς LP Ι
στείχοντες] fort„ μολόντες 472 ἄρα LP, ἆρα l 474 στερεῖσα] Sca-
liger, στερηθεῖσα LP 475 ὅτω in ὅτι mut. 2) 477 κακόν] fort.

σαφῶς 478 delet H. Hirzel 480 inmz‘voar’ ἐς Ma-ehly 481 ἔσεσθε
γῆς κάτω Herwerden 482 νὼ] Pol-son, νῷν L eb in ras. p

