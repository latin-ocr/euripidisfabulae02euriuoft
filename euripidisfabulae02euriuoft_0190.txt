16 ΕΥΡΙΠΙΔΟΥ

πηδῶντα σὺν πεύκαισι δικόρυφον πλάκα,
πάλλοντα καὶ σείοντα Βακχεῖον κλάδον,
μέγαν τ’ ἀν’ Ἑλλάδ’. ἀλλ’ ε’μοί, Πενθεῦ, πιθοῦ·
μὴ τὸ κράτος αὔχει δύναμιν ἀνθρώποις ἔχειν, 310
μηδ’, ἢν δοκῇς μέν, ἡ δὲ δόξα σου νοσῇ,
φρονεῖν δόκει τι· τὸν θεὸν δ’ ἐς γῆν δέχου
καὶ σπένδε καὶ βάκχευε καὶ στέφου κάρα.
οὐχ ὁ Διόνυσος άφρονεῖν ἀναγκάσει
γυναῖκας ἐς τὴν Κύπριν, ἀλλ’ ἐν τῇ φύσει 315
Ιτὸ σωφρονεῖν ἔνεστιν εἰς τὰ πάντ’ άεί]
τοῦτο. σκοπεῖν χρή’ καὶ γὰρ ἐν βακχεύμασιν
οὗσ’ [ἥ γε σώφρων οὐ διαφθαρήσεται.
ὁρᾷς, σὺ χαίρεις, ὅταν ἐφεστῶσιν πύλαις
πολλοί, τὸ Πενθέως δ’ ὄνομα μεγαλύνῃ πόλις· 320
κάκεῖνος, οἶμαι, τέρπεται τιμώμενος.
ἐγὼ μὲν οὖν καὶ Κάδμος, ὃν σὺ διαγελᾷς,
κισσῷ τ’ ἐρεψόμεσθα καὶ χορεύσομεν,
πολιὰ ξυνωρίς, ἀλλ’ ὅμως χορευτέον,
κού θεομαχήσω σῶν λόγων πεισθεὶς ὕπο. 325
μαίνῃ γὰρ ὡς ἄλγιστα, κοῦτε φαρμάκοις
ἄκη λάβοις ἂν οὔτ’ ἄνευ τούτων νόσου.
ΧΟ. ὦ πρέσβυ, Φοῖβόν τ’ οὐ καταισχύνεις λόγοις,
τιμῶν τε Βρόμιον σωφρονεῖς, μέγαν θεόν.
ΚΑ. ὦ παῖ, καλῶς σοι Τειρεσίας παρῄνεσεν. 330
οἴκει μεθ’ ἡμῶν, μὴ θύραζε τῶν νόμων.
νῦν γὰρ πέτῃ τε καὶ φρονῶν οὐδὲν φρονεῖς.
κεί μὴ γὰρ ἔστιν ὁ θεὸς οὗτος, ὡς σὺ φής,
παρα σοὶ λεγέσθω· καὶ καταψεύδου καλῶς
ὡς ἔστι, Σεμέλη θ’ ἵνα δοκῇ θεὸν τεκεῖν, 335
ἡμῖν τε τιμὴ παντὶ τῷ γένει προσῇ.

307 πεύκοισι P 308 πάλλοντα] Μηῒῌιίῆθ, βάλλοντα LP 309 μέγαν
τὰν P 310 ἀνθρώποις] ἐν βροτοῖς F. Gn. Schmidt 311 νοσῇ]
Aldina, νοσεῖ 111² 314 ἀφρονεῖν] Salmasius, σωφρονεῖν LP, μὴ
supra 6 ser. 2), μὴ σωφρονεῖν Stob. flor. 74, ὅ 316 omisit Stobaeus
lior. 74, 8, habet 5, 15, delevit Kirehhoff. Cfr. Hipp. 79 318 νοῦς
ι’] γε σώφρων Uamper 320 ὄνομα] Aldina, οὔνομα LP 32? νόσου]
Dobree, νοσεῖς LP 333ἡ36 suspectos habet Nauck , 334 λεγέσθω]
νεμέσθω F. Gn. Schmidt 335 Σεμέλη θ’] Tyrwhitt, σεμέλης LP
336 ’ἡμῶν Scaliger

