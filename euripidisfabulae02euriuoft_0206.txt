32 ΕΥΡΙΠΙΔΟΥ

πῦρ ἔφερον, οὐδ’ ἔκαιεν. οἳ δ’ ὀργῆς ὕπο
ἐς ὅπλ’ ἐχώρουν φερόμενοι Βακχῶν ὕπο·
οὗπερ τὸ δεινὸν ἦν θέαμ’ ἰδεῖν, ἄναξ. 760
τοῖς μὲν γὰρ οὐχ ᾕμασσε λογχωτὸν βέλος,
κεῖναι δὲ· θύρσους ἐξανιεῖσαι χερῶν
ἐτραυμάτιζον κάπενώτιζον φυγῇ
γυναῖκες ἄνδρας, οὐκ ἄνευ θεῶν τινος.
πάλιν δ’ ἐχώρουν ὅθεν ἐκίνησαν πόδα, 7⁴35
κρήνας ἐπ’ αὐτὰς ἃς ἀνῆκ’ αὐταῖς θεός.
νίψαντο δ’ αἷμα, σταγόνα δ’ ἐκ παρηίδων
γλώσσῃ δράκοντες ἐξεφαίδρυνον χροός.
τὸν δαίμον’ οὖν τόνδ’ ὅστις ἔστ’, ὦ δέσποτα,
δέχου πόλει τῇδ’· ὡς τά τ’ ἄλλ’ ἐστὶν μέγας, 770
κάκεῖνό φασιν αὐτόν, ὡς ἐγὼ κλύω,
τὴν παυσίλυπον ἄμπελον δοῦναι βροτοῖς,
οἴνου δὲ μηκέτ’ ὄντος οὐκ ἔστιν Κύπρις
οὐδ’ ἄλλο τερπνὸν οὐδὲν ἀνθρώποις ἔτι.
XO. ταρβῶ μὲν εἰπεῖν τοὺς λόγους ἐλευθέρους 775
πρὸς τὸν τύραννον, ἀλλ’ ὅμως εἰρήσεται·
Διόνυσος ἥσσων οὐδενὸς θεῶν ἔφυ.
ΠΕ. ἤδη τόδ’ ἐγγὺς ὥστε πῦρ ὑφάπτεται
ὕβρισμα Βακχῶν, ψόγος ἐς ”Ἐλληνας μέγας.
ἀλλ’ οὐκ ὀκνεῖν δεῖ· στεῖχ’ ἐπ’ Ἠλέκτρας ἰὼν 730
πύλας· κέλευε πάντας ἀσπιδηφόρους
ἵππων τ’ ἀπαντᾶν ταχυπόδων ἐπεμβάτας
πέλτας θ’ ὅσοι πάλλουσι καὶ τόξων χερὶ
ψάλλουσι νευράς, ὡς ἐπιστρατεύσομεν
Βάκχαισιν· οὐ γὰρ ἀλλ’ ὑπερβάλλει τάδε, 785
εἰ πρὸς γυναικῶν πεισόμεσθ’ ἃ πάσχομεν.
ΑΙ. πείθῃ μὲν οὐδέν, τῶν ἐμῶν λόγων κλύων,

 

758 ἔκαιεν] Ehnsley⁷ §misff Ρ Ι ἡ Ρ, οἱ. p 761 τοῖς] Η. Ste-
phanus, τᾶς 1² 762 χερῶν] fort. χερός 764 γυναῖκες] Aldina, γυ-
ναῖκας P 768 δράκοντες] Reiske, δράκοντος P. Lacuna laborare
versum monuit Hartung (fort. γλώσσῃ λιχμῶντες . . Ι . . δράκοντες ἐξε·
φαίδρυνον χρόα) Ι ἐξεφέδρυνον P, corr. p Ι χρόα Porson 776 πρὸς] ex
Christ. pat. 2222 et 2244 scripsi, εἰς Ρ 778 ὑφάπτεται] ex Christ.
pat, 2227, ἐφάπτεται Ρ 784 gmotpamssampsv P, corr. p 786 πει-
σόμεθ’ P, πεισόμεσθ’ 2) 757—842 quae Bacchi sunt, nuntio tribuit -
P, correxit Tyrwhit’o 787 τῶν ἐμῶν κλίνειν λόγων Christ. Pat„ 2277,
unde κλύων λόγων Nauck

