10 ΕΥΡΙΠΙΔΟΥ

ἄξοντα τούσδε· πολλὰ δ’ ἦλθον, ὦ ξένε,

δίκαι’ ὁμαρτῇ δρᾶν τε καὶ λέγειν ἔχων.

Ἀργεῖος ὢν γὰρ αὐτὸς Ἀργείους ἄγω

ἐκ τῆς ἐμαυτοῦ τούσδε δραπέτας ἔχων, 140
νόμοισι τοῖς ἐκεῖθεν ἐψηφισμένους

θανεῖν· δίκαιοι δ’ ἐσμὲν οἰκοῦντες πόλιν

αὐτοὶ κατ’ αὐτῶν κυρίους κραίνειν δίκας.

πολλῶν δὲ κᾶλλων ἑστίας ἀφιγμένων

ἐν τοῖσιν αὐτοῖς τοῖσδ’ ἵν’ ἕσταμεν λόγοις, 145
οὐδεὶς ἐτόλμήσ’ ἴδια προσθέσθαι κακά.

ἀλλ’ ἤ τιν’ ἐς σε μωρίαν ἐσκεμμένοι

δεῦρ’ ἦλθον ἣ κίνδυνον ἐξ ἀμηχάνων

ῥίπτοντες, εἰτ’ οὖν εἴτε μὴ γενήσεται·

οὐ γὰρ φρενήρη γ’ ὄντα σ’ ἐλπίζουσί που 150
μόνον τοσαύτης ἣν ἐπῆλθον Ἑλλάδος

τὰς τῶνδ’ ἀβούλους συμφορὰς κατοικτιεϊν.

φέρ’ ἀντίθες γάρ· τούσδε τ’ ἐς γαῖαν παρεὶς

ἡμᾶς τ’ ἐάσας ἐξάγειν, τί κερδανεῖς;

τὰ μὲν παρ’ ἡμῶν τοιάδ’ ἔστι σοι λαβεῖν, 155
’Ἄργους τοσήνδε χεῖρα τήν τ’ Εὐρυσθέως

ἰσχὺν ἅπασαν τῇδε προσθέσθαι πόλει.

ἢν δ’ ἐς λόγους τε καὶ τὰ τῶνδ’ οίκτίσματα

βλέψας πεπανθῇς, ἐς πάλην καθίσταται

δορὸς τὸ πρᾶγμα· μὴ γὰρ ὡς μεθήσομεν 160
δόξῃς ἀγῶνα τόνδ’ ἄτερ χαλυβδικοῦ.

τί δῆτα φήσεις, ποῖα πεδί’ ἀφαιρεθείς,

τί ῥυσιασθεὶς πόλεμον Ἀργείοις ἔχειν;

138 ὁμαρτῇ ἶ, ἁμαρτῇ LP 140 τούσδε 1), τούτους γε LP} ἔχων]
χθονός olim Kirehhoff⁷ ἑλών Kayser 143 κατ’ αὐτῶν] Elmsley‚ καθ’
αὐτῶν LP ξ ἀστοὶ κατ’ ἀστῶν Nauck 145 sq. τοῖσιν αὐτοῖς τοῖσδ’
f'v’ . . οὐδεὶς] scripsi, τοῖσι δ’ αὐτοῖς τοῖσιν . . κούδεὶς LP 147 ή]
Jacobs, εἴ LP, ἦ Reiske Ι ἐς σε] ἐν σοὶ Hartung 148 ἢ] JacobS, εἰς
LP 149 ῥίπτοντες] Elmsley, ῥιπτοῦντες LP 152 τὰς σφῶν
Kirchhoff ς ἀβούλους] ἀβούλως Κ11ὌΙ11101ΞἙ, ἄβουλον Nauck Ι κατοικτιεῐν]
Elmsley (κατοικήσειν corr. apogr. Paris), κατοικτίσεις LP 153 τ’]
Reis1oe, γ’ LP 158 λόγους] γόους F. Gn. Schmidt 159 ἐπανθῆς
Ρ, πεπανθῆς 2) Ι πάλιν LP7 πάλην 2) 161 δόξῃς] Barnes, δόξης
LP Ι δόξῃς ἀγῶνα τόνδ’] ἕγχους ἀγῶνα τόνδ’ Valckenaer, δόξῃς ἀγῶνος
τούσδ’ Dobree, fort. ἀγῶνος ἆθλον τόνδ’ l χαλυβδικοῦ] Barnes, χαλυβι-
κοῦ LP 163 τί ῥὐσιασθεὶς] Kirchhoff, τιρυνθίοις θῆς LP

