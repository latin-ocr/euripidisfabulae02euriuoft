ΙΙΡΑΚΛΕΙΔΑΙ l:'›

σοὶ καὶ πολίταις γῇ τε τῇδε καὶ φυτοῖς*
μάτην γὰρ ἥβην ὧδέ γ’ ἂν κεκτήμεθα
πολλὴν ἐν ’Ἀργει, μή σε τιμωρούμενοι.
ΛΗ. φθείρου· τὸ σὸν γὰρ ’Ἄργος οὐ δέδοικ’ ἐγώ.
ἐνθένδε δ’ οὐκ ἔμελλες αἰσχύνας ἐμὲ 285
ἄξειν βία τούσδ’· οὐ γὰρ Ἀργείων πόλιν
ὑπήκοον τήνδ’ ἀλλ’ ἐλευθέραν ἔχω.

ΧΟ. ὥρα προνοεῖν, πρὶν ὅροις πελάσαι
στρατὸν Ἀργείων·
μάλα δ’ ὀξὺς ’Ἀρης ὁ Μυκηναίων, 290
ἐπὶ τοῖσι δὲ δὴ μᾶλλον ἔτ’ ἢ πρίν.
πᾶσι γὰρ οὗτος κήρυξι νόμος,
δὶς τόσα πυργοῦν τῶν γιγνομένων.
πόσα νιν λέξειν βασιλεῦσι δοκεῖς,
ὡς δείν’ ἔπαθεν καὶ παρὰ μικρὸν 295
ψυχὴν ἦλθεν διακναῖσαι;

ΙΟ. οὐκ ἔστι τοῦδε παισὶ κάλλιον γέρας
ἢ πατρὸς ἐσθλοῦ κάγαθοῦ πεφυκέναι
γάμων τ’ ἀπ’ ἐσθλῶν· ὃς δὲ νικηθεὶς πόθῳ
κακαῖς ἐκοινώνησεν, οὐκ ἐπαινέσω, :300
τέκνοις ὄνειδος εἵνεχ’ ἡδονῆς λιπεῖν.
τὸ δυστυχὲς γὰρ ηὑγένει’ ἀμύνεται
τῆς δυσγενείας μᾶλλον· ἡμεῖς γὰρ κακῶν
ἐς τοῦσχατον πεσόντες ηὕρομεν φίλους
καὶ ξυγγενεῖς τούσδ’, οἳ τοσῆσδ’ οἰκουμένης :305
Ἑλληνίδος γῆς τῶνδε προύστησαν μόνοι.
δότ’, ὦ τέκν’, αὐτοῖς χεῖρα δεξιάν, δότε
ὑμεῖς τε παισί, καὶ πέλας προσέλθετε.

282 ἥβην] ὕβριν ΡΙ κεκτήμεθα] Brunek, κεκτώμεθα LP 285 ἐν·
θένδ’ οὐκ Ρ et mut. in ἐνθένδε δ’ οὐκ L 286 πόλιν] ΕΙωεΙΘῩ,
πόλει LP 293 γινομένων LP 294 βασιλεύσει Ρ 295 sq. ἔπαθε
et ἦλθε LP, ν add. l 297 παισὶ τοῦδε Stob. fi. 79, 3 et Orion.
Eur. 9 p. 56, τοῦδε παισὶ cum LP Stob. 88, 7 299—-301 delet
J. Niejahr 299 γάμων] Musgrave, γαμεῖν LP 300 κακαῖς] scripsi,
κακοῖς LP 301 οὕνεχ’ LP 302 ηὑγένει’ L, sed υ in ras. duarum
literarum scr. Ι 304 εἷς L⁷ εἰ P l εὕρομεν LP 305 ξυγγενεῖς]
forb ξυμμάχους Ι οἳ L, ἢ P 307 δότε ὦ L, δότ’ ὦ Ζ 308 παισί]
fort. τοῖσδε

