16 ΕΥΡΙΠΙΔΟΥ

ὦ παῖδες, ἐς μὲν πεῖραν ἤλθομεν φίλων·
ἢν δ’ οὖν ποθ’ ὑμῖν νόστος ἐς πάτραν φανῇ 310
καὶ δώματ’ οἰκήσητε καὶ τιμὰς πατρός,
σωτῆρας αἰεὶ καὶ φίλους νομίζετε,
καὶ μήποτ’ ἐς γῆν ἐχθρὸν ἄρασθαι δόρυ
μεμνημένοι τῶνδ’, ἀλλὰ φιλτάτην πόλιν
πασῶν σεβίζετ’. ἄξιοι δ’ ὑμῖν σέβειν 315
οἳ γῆν τοσήνδε καὶ Πελασγικὸν λεὼν
ἡμῶν ἀπηλλάξαντο πολεμιόυς ἔχειν,
πτωχοὺς ἀλήτας εἰσορῶντες· ἀλλ’ ὅμως
οὐκ ἐξέδωκαν οὐδ’ ἀπήλασαν χθονός.
ἐγὼ δὲ καὶ ζῶν καὶ θανών, ὅταν θάνω, 320
πολλῷ σ’ ἐπαίνῳ Θησέως, ὦ τᾶν, πέλας
ὑψηλὸν ἀρῶ καὶ λέγων τάδ’ εὐφρανῶ,
ὡς εὖ τ’ ἐδέξω καὶ τέκνοισιν ήρκεσας
τοῖς (Ηρακλειόις, εὐκλεὴς δ’ ἀν’ Ἑλλάδα
σῴζεις πατρῴαν δόξαν, ἐξ ἐσθλῶν δὲ φὺς 325
οὐδὲν κακίων τυγχάνεις γεγὼς πατρὸς
παύρων μετ’ ἄλλων· ἕνα γὰρ ἐν πολλοῖς ἴσως
εὕροις ἂν ὅστις ἐστὶ μὴ χείρων πατρός.
ΧΟ. ἀεί ποθ’ ήδε γαῖα τοῖς ἀμηχάνοις
σὺν τῷ δικαίῳ βούλεται προσωφελεῖν. 330
τοιγὰρ πόνους δὴ μυρίους ὑπὲρ φίλων
ἤνεγκε, καὶ νῦν τόνδ’ ἀγῶν’ ὁρῶ πέλας.
ΔΗ. σοι’ τ’ εὖ λέλεκται, καὶ τὰ τῶνδ’ αὐχῶ, γέρον,
τοιαῦτ’ ἔσεσθαι· μνημονεύσεται χάρις.
κάγὼ μὲν ἀστῶν σύλλογον ποιήσομαι, 335
τάξας δ’, ὅπως ἂν τὸν Μυκηναίων στρατὸν
πολλῇ δέχωμαι χειρί, πρῶτα μὲν σκοποὺς
πέμψω πρὸς αὐτόν, μὴ λάθῃ με προσπεσών·

310 ὑμῖν apogr. Paris„ ἡμῖν ΕΡ] posb 311 versum excidisse putat
Ehnsley 313 ἄρασθαι] scripsi, αἴρεσθαι LP. Ofr. 322. 504
314 μεμνημένοι] μέμνησθέ μοι Kirchhoff 315 σεβίζετἼ scripsi, νομίζετ’
LP Ι ἄξιοι δ’] Elmsley (ἄξιοί γ’ Aldina), ἄξιον LP 317 ὑπηλλάξαντο
Pflugk 319 ν, suspectus 320 θάνω] Bmdeau, θάνῃς LP 321⁷v5w p,
τὰν LP 3⁶22> ἀρῶ] Ehnsley‚ αἴρω LP 323 ὡς δ’ Ρ 321 εὐκλεὴς]
scripsi, εὐγενὴς LP 325 fort. πατρῷον 329 fort. αἰεί 336 τάξας]
Kirohhoff, τάξω LP 337 δέχομαι, Ρ, corr. p 338 αὐτόν] ὅρια
F. Gu. Schmidt Ι λάθη L, λάβη P, fort. φθάσῃ

