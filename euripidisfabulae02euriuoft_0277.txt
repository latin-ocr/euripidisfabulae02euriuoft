ΗΡΑΚΛΕΙΔΛΙ 25

τοιούσδε τούσδε παῖδας, ἐς τὸ πᾶν σοφοὺς 575
ὥσπερ σύ, μηδὲν μᾶλλον· ἀρκέσουσι γάρ.
πειρῶ δὲ σῶσαι καὶ θανεῖν πρόθυμος ὤν·
σοὶ παῖδές ἐσμεν, σαῖν χεροῖν τεθράμμεθα.
ὁρᾷς δὲ κάμὲ τὴν ε’μὴν ὥραν γάμου
διδοῦσαν ἀντὶ τῶνδε κατθανουμένην. 580
ὑμεῖς δ’, ἀδελφῶν ἡ παροῦσ’ ὁμιλία,
εὐδαιμονοῖτε, καὶ γένοιθ’ ὑμῖν ὅσων
ἡμὴ πάροιθε καρδία σφαγήσεται.
καὶ τὸν γέροντα τήν τ’ ἔσω γραῖαν δόμων
τιμᾶτε πατρὸς μητέρ’ Ἀλκμήνην ἐμοῦ 5⁵⁴5
ξένους τε τούσδε. κᾶν ἀπαλλαγὴ πόνων
καὶ νόστος ὑμῖν εὑρεθῇ ποτ’ ἐκ θεῶν,
μέμνησθε τὴν σώτειραν ὡς θάψαι, χρεών.
κάλλιστά τοι δίκαιον· οὐ γὰρ ἐνδεὴς
ὑμῖν παρέστην, ἀλλὰ προύθανον γένους. 590
τάδ’ ἀντὶ παίδων ἐστί μοι κειμήλια
καὶ παρθενείας, εἴ τι δὴ κάτω χθονός·
εἴη γε μέντοι μηδέν. εἰ γὰρ ἕξομεν
κάκεῖ μερίμνας οἱ θανούμενοι βροτῶν,
οὐκ οἶδ’ ὅποι τις τρέψεται· τὸ γὰρ θανεῖν 595
κακῶν μέγιστον φάρμακον νομίζεται.
ΙΟ. ἀλλ’, ὦ μέγιστον ἐκπρέπουσ’ εὐψυχιά
πασῶν γυναικῶν, ἴσθι, τιμιωτάτη
καὶ ζῶσ’ ὑφ’ ἡμῶν καὶ θανοῦσ’ ἔσῃ πολύ·
καὶ χαῖρε· δυσφημεῖν γὰρ ἅζομαι θεάν, 6οο
ᾖ σὸν κατῆρκται σῶμα, Δήμητρος κόρην.
ὦ παῖδες, οἰχόμεσθα· λύεται με’λη
λύπῃ· λάβεσθε κείς ἕδραν μ’ ἐρείσατε

576—80 delet Klinkenberg (certe 577——80 suspecti) 57ss ἀρ-
κέσουσι] Η. Stephanus, ἀρέσκουσι LP 577 καὶ] Kirchhoff, μη LP
578 fort. παῖδές εἰσιν . . τεθραμμένοι 581 δ’ Ρ, τ’ L l ὁμιλία]

ὁμήγυρις Nauck 58⁴2 εὐδαιμονεῐτε Ρ 583 πάροιθεν l 585 τιμᾶτε]
Aem. Portus, τιμῴτε LP 588 σώτηραυ Ρ, etiam L ει ex η correxisse

videtur 592 κάτω Stob. fl. 120, 6, κάτα LP 592 παρθειέιάς]
in marg. inferiore adnotavit διὰ τὸ μέτρον L 594 οἱ. κακούμενοι
Kayser 5915 κακὸν P 597 ἐκπρεπουσ’ LP, ε’μπρέπουσ’ J) 1 εὐψυχίᾳ]
Scaliger, εὐψυχίας LP, εὐψυχία p 601 κόρῃ Elmsley (302 λύεται]

Milton, δύεται LP

