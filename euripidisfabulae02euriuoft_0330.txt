ΞΟ ΕΤΡΙΠΙΔΟΤ

ὁμοῦ γέροντες καὶ νεόι καὶ μητέρες. 455
ὦ μοῖρα δυστάλαιν’ ἐμή τε καὶ τέκνων

τῶνδ’, οὓς πανύστατ’ ὄμμασιν προσδέρκομαι.

ἔτεκον μὲν ὑμᾶς, πολεμιόις δ’ ἐθρεψάμην

ὕβρισμα κάπίχαρμα καὶ διαφθοράν.

φεῦ·

ἦ πολύ γε δόξης ἐξέπεσον εὐέλπιδος, 400
ἣν πατρὸς ὑμῶν ἐκ λόγων ποτ’ ἤλπισα.

σοὶ μὲν γὰρ ’Ἀργος ἔνεμ’ ὁ κατθανὼν πατήρ,
Εὐρυσθέως δ’ ἔμελλες οἰκήσειν δόμους

τῆς καλλικάρπου κράτος ἔχων Πελασγίας,

στολήν τε θηρὸς ἀμφέβαλλε σῷ κάρα 465
λεόντος, ᾗπερ αὐτὸς ἐξωπλίζετο·

σὺ δ’ ἦσθα Θηβῶν τῶν φιλαρμάτων ἄναξ,

ἔγκληρα πεδία τάμὰ γῆς κεκτημένος,

ὡς ἐξέπειθες τὸν κατασπείραντά σε·

ἐς δεξιάν τε σὴν ἀλεξητήριον 470
ξύλον καθίει δαιδάλου, ψευδῆ δόσιν.

σοὶ δ’ ἣν ἔπερσε τοῖς ἑκηβόλοις ποτὲ

τόξοισι δώσειν Οἰχαλίαν ὑπέσχετο.

τρεῖς δ’ ὄντας ὑμᾶς τριπτύχοις τυραννίσι

πατὴρ ἐπύργου μέγα φρονῶν εὐανδρίᾳ. 475
ἐγὼ δὲ νύμφας ἠκροθινιαζόμην,

κήδη συνάπτουσ’, ἔκ τ’ Ἀθηναίων χθονὸς

Σπάρτης τε Θηβῶν θ’, ὡς ἀνημμένοι κάλῳς
πρυμνησίοισι βιόν ἔχοιτ’ εὐδαίμονα.

καὶ ταῦτα φροῦδα· μεταβαλοῦσα δ’ ἡ τύχη 480
νύμφας μὲν ὑμῖν Κῆρας ἀντέδωκ’ ἔχειν,

ἐμοὶ δὲ δάκρυα λουτρὰ δυστήνοις φέρειν.

 

456 ἐμή] Kirchhoff, ἐμῶν LG 457 τούσδ’ LG, τῶνδ’ corr. apogr.
Paris. 4150 γε . . ἐξέπεσον εὐέλπιδος] H. Hirzel, με . . ἐξέπαισαν (αι
ex ε corr. l) ἐλπίδες LG 465 ἀμφέβαλλε] Cantor, ἀμφέβαλες LG
469 ἐξέπειθες] Hermann, ἐξέπειθε LG. Versus fort, post 473 branspo-
nendus 470 τε] Musgrave, δὲ LG 471 δαιδάλου] Μαινάλου Pflugk
el. Propert. [V 9, 15 Post 473 lacunam statuit M. Haupt 474 ὄν-
τας ὑμᾶς] Cimber, ὄντας LG l τριπτύχους superscr. οις LG 475 εὐαν-
δρίᾳ] Ellmley, ἐπ’ ἀνδρίᾳ LG* 477 συνάπτουσ’] Kirchhoff, συνάψουό
LG 478 θηβῶν τε L 4⁵2 δυστήνοις φέρειν] Bothe, δύστηνος φρε-

⁴ νῶν LG

