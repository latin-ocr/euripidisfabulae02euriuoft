22 ΕΥΡΙΠΙΔΟΥ

βέβαιός ἐστι. χαίρετ” ἄνδρα γὰρ φίλον
πανύστατον νῦν, ἥλικες, δεδόρκατε.
1ΜΕ. ga·
ὦ πρέσβυ, λεύσσω τάμὰ φίλτατ’· ἢ τί φῶς
AM. οὐκ οἶδα, θύγατερ· ἀφασία δὲ κάμ’ ἔχει. 515
ME. ὅδ’ ἐστὶν ὃν γῆς νέρθεν εἰσηκούομεν,
εἰ μή γ’ ὄνειρον έν φάει τι λεύσσομεν.
τί φημί; ποῖ’ ὄνειρα κηραίνουσ’ ὁρᾶνς
οὐκ ἔσθ’ ὅδ’ ἄλλος ἀντὶ σοῦ παιδός, γέρον.
δεῦρ’, ὦ τέκν’, ἐκκρίμνασθε πατρῴων πέπλων, 520
ἴτ’ ἐγκονεῖτε, μὴ μεθῆτ’, ἐπεὶ Διὸς
σωτῆρος ὑμῖν οὐδέν ἐσθ’ ὅδ’ ὕστερος.

ΗΡΑΚΛΗΣ.
ὦ χαῖρε, μέλαθρον πρόπυλά θ’ ἑστίας ἐμῆς,
ὡς ἄσμενός σ’ ἐσεῖδον ἐς φάος μολών.
ἔα· τί χρῆμα; τέκν’ ὁρῶ πρὸ δωμάτων 525
στολμοῖσι νεκρῶν κρᾶτας ἐξεστεμμένα,
ὄχλῳ τ’ ἐν ἀνδρῶν τὴν ἐμὴν ξυνάορον,
πατέρα τε δακρύοντα — συμφορὰς τίνας;
φέρ’ ἐκπύθωμαι τῶνδε πλησίον σταθείς·
γύναι, τί καινὸν ἦλθε δώμασιν χρέος; 530
ME. ὦ φίλτατ’ ἀνδρῶν, AM. ὦ φάος μολὼν πατρί,
ἥκεις, ἐσώθης εἰς ἀκμὴν ἐλθὼν φίλοις;
ΗΡ. τί φής; τίν’ ἐς ταραγμὸν ἥκομεν, πάτερ;
ME. διολλύμεσθα· σὺ δέ, γέρον, σύγγνωθί μοι,
εἰ πρόσθεν ἤρπασ’ ἃ σε λέγειν πρὸς τόνδε χρῆν· 535
τὸ θῆλυ γάρ πως μᾶλλον οἰκτρὸν ἀρσένων,
καὶ τᾶμ’ ἔθνῃσκε τέκν’, ἀπωλλύμην δ’ ε’γώ.
HP. ”Απολλον, οἵοις φροιμίοις ἄρχῃ λόγου.

516 lineola praefixa in L 517 λεύσομεν LG 518 ὁρᾶν] Mus-

grave, ὁρῶ LG 520 ἐκκρήμνασθε LG 524 σέ γ’ εἶδον Lucian.
Necyom. 1 Ι ἐς hie LG 528 συμφορὰς τίνας eb in marg. γρ. συμμ-

φοᾶς τινος ἢ σνμφοὰς τ (desinit charta) L, συμφοράς τινας G 530 δώ-
μασι LG 531 AM. oni. LG, interposui‘o C. Frey 532 ante ver-
sum ras, in L Ι ἥκεις] τέκνοις τ’ Jacobs, fort. τέκνοις τε, σωθεὶς ..
ἦλθες 535 τόνδ’ ἐχρῆν L, τῶνδ’ ἐχρῆν G

