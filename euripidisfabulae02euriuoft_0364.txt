54 ΕΥΡΙΠΙΔΟΥ

ἡμῖν τέκν’ εἷλες καὶ δάμαρθ’· ἡμᾶς ἔχεις 1380
παιδοκτόνους σούς. εἶτ’ ἐγὼ τάδ’ ὠλέναις
οἴσω; τί φάσκων; ἀλλὰ γυμνωθεὶς ὅπλων,
ξὺν οἷς τὰ κάλλιστ’ ἐξέπραξ’ ἐν Ἑλλάδι,
ἐχθροῖς ἐμαυτὸν ὑποβαλὼν αἰσχρῶς θάνω;
οὐ λειπτέον τάδ’, ἀθλίως δὲ σωτέον. 1385
ἕν μοί τι, Θησεῦ, σύγκαμ’· ἀγρίου κυνὸς
κόμιστρ’ ές ’Ἀργος συγκατάστησον μολών,
λύπῃ τι παίδων μὴ πάθω μονούμενος.
ὦ γαΐα Κάδμου πᾶς τε Θηβαῖος λεώς,
κείρασθε συμπενθήσατ’, ἔλθετ’ ές τάφον 1390
παίδων, ἅπαντας δ’ ἑνὶ λόγῳ πενθήσατε
νεκρούς τε κάμέ· πάντες ἐξολώλαμεν
’Ἠρας μιᾷ πληγέντες ἄθλιοι τύχῃ.
ΘΗ. ἀνι’στασ’, ὦ δύστηνε· δακρύων δ’ ἅλις.
ΗΡ. οὐκ ἂν δυναίμην· ἄρθρα γὰρ πέπηγέ μου. 1395
ΘΗ. καὶ τοὺς σθένοντας γὰρ καθαιροῦσιν τύχαι.
ΗΡ. φεῦ·
αὐτοῦ γενοίμην πέτρος ἀμνήμων κακῶν.
ΘΗ. παῦσαι· δίδου δὲ χεῖρ’ ὑπηρέτῃ φίλῳ.
ΗΡ. ἀλλ’ αἷμα μὴ σοῖς ἐξομόρξωμαι πέπλοις.
ΘΗ. ἔκμασσε, φείδου μηδέν· οὐκ ἀναίνομαι. 1400
ΗΡ. παίδων στερηθεὶς παῖδ’ ὅπως ἔχω σ’ ἐμόν.
ΘΗ. δίδου δέρῃ σὴν χεῖρ’, ὁδηγήσω δ’ ἐγώ.
HP. ζεῦγός γε φίλιον· ἅτερος δὲ δυστυχής.
ὦ πρέσβυ, τοιόνδ’ ἄνδρα χρὴ κτᾶσθαι φίλον.
AM. ἡ γὰρ τεκοῦσα τόνδε πατρὶς εὔτεκνος. 1405
ΗΡ. Θησεῦ, πάλιν με στρέψον, ὡς ἴδω τέκνα.
ΘΗ. ὡς δὴ τίς φίλτρον τοῦτ’ ἔχων ῥᾴων ε”σῃς
ΗΡ. ποθῶ, πατρός τε στέρνα προσθέσθαι θέλω.
AM. ἰδοὺ τάδ’, ὦ παῖ· τάμὰ γὰρ σπεύδεις φίλα.

 

1385 σωτέον] scripsi, σωστέον LG 1386 sq. σύγκαμε et κόμιστρα
L, corr. Ι Ι ἀγρίου] Ψεύἰθῇθω, ἀθλίου LG 1390 τάφον] ταφὰς Reiske
1391 ἅπαντας] Hermann, ἅπαντες LG 1393 ἄθλιοι] Nauck, ἀθλίω
LG 1396—1403 lineolae praefixae in LG 1403 γε] Reiske, δὲ
LG 1404 sqq. clausula fabulae suspecta. Cfr. 1421 oum 1365
1404 lineola, praefixa in LG (post 1403 versum Thesei intercidisse olim
suspicabatur VVilamowitz) 1408 τε] Musgrave, γε LG

