20 ΕΥΡΙΠΙΔΟΥ

ΜΕ. οὐκ ἄρα δοκεῖ σοι τάδε πονεῖν σὺν Ἑλλάδι; 410
ΑΓΛ. Ἑλλὰς δὲ σὺν σοὶ κατὰ θεὸν νοσεῖ τινα.
ME. σκήπτρῳ νυν αὔχει, σὸν κασίγνητον προδούς.

[ἐγὼ δ’ ἐπ’ ἄλλας εἶμι μηχανάς τινας ’

φίλους τ’ ἐπ’ ἄλλους.

ΑΓΓΕΛΟΣ.

ὦ Πανελλήνων ἅναξ,
Ἀγάμεμνον, ἥκω παῖδά σοι τὴν σὴν ἄγων, 415
ἣν Ἰφιγένειαν ὠνόμαξας ἐν δόμοις.
μήτηρ δ’ ὁμαρτεῖ, σῆς Κλυταιμήστρας δέμας,
καὶ παῖς Ὀρέστης, ὥστε τερφθείης ἰδών,
χρόνον παλαιὸν δωμάτων ἔκδημος ὥν.
ἀλλ’ ὡς μακρὰν ἔτεινον, εὔρυτον παρὰ 420
κρήνην ἀναψύχουσι θηλύπουν βάσιν,
αὐταί τε πῶλοί τ’· ἐς δὲ λειμώνων χλόην
καθεῖμεν αὐτάς, ὡς βορᾶς γευσαίατο.
ἐγὼ δὲ πρόδρομος σῆς παρασκευῆς χάριν
ἥκω· πέπυσται γὰρ στρατός· ταχεῖα γὰρ 425
διῇξε φήμη· παῖδα σὴν ἀφιγμένην.
πᾶς δ’ ἐς θέαν ὅμιλος ἔρχεται δρόμῳ,
σὴν παῖδ’ ὅπως ἴδωσιν· οἱ δ’ εὐδαίμονες
ἐν πᾶσι κλεινοὶ καὶ περίβλεπτοι βροτοῖς.
λέγουσι δ’· ὑμέναιός τις ἣ τί πράσσεται; 430
(ἢ πόθον ἔχων θυγατρὸς Ἀγαμέμνων ἄναξ
ἐκόμισε παῖδα; τῶν δ’ ἂν ἤκουσας τάδε·
Ἀρτέμιδι προτελίζουσι τὴν νεάνιδα,
Αὐλίδος ἀνάσσῃ. τίς νιν ἄξεταί ποτε;
ἀλλ’ εἷα, τάπὶ τοισίδ’ ἐξάρχου κανᾶ, 435
στεφανοῦσθε κρᾶτα καὶ σύ, Μενέλεως ἄναξ,
ὑμέναιον εὐτρέπιζε καὶ κατὰ στέγας

411 θεῶν Porson 412 αὔχει] Tyrwhitt, αὐχεῖς LP 414—441
ΑΙΤΕΛΟΣ . . καλῶς delevit L.Dindorf, 414—441 Gu.Dindorf‚ 413-441
Kirchhoff 416 ὠνόμαζες Markland. Post ὡνόμαξας supra v. add.
πότ’ P2 417 ὑμαρτοῖ Ρ, ὁμαρτεῖ I’2 Ι κλυταιμνήστρας LP Ι σὴ Κλυ-
ταιμνήστρα δάμαρ Ehnsley 01. Iph. T. 22 422 τ’] Markland, γ’ LP
425 ταχεῖα γὰρ LP, ταχεῖα δὲ P3 425 δ’ P, γὰρ superscr. 1³²

430 πράσσετᾶι LP, ε delevit P2' 434 ποτε] πόσις Nauck 435 τοῖ-
σιν (ι’ in ras. m. 2 scr.) L, τοῖσι δ’ Ρ

